<div class="max-w-3xl mx-auto bg-base-200 p-6">
	<article>
		<h1 class="text-2xl mb-4">Az első nap</h1>
		<h2 class="text-xl mb-2">Tardos</h2>
		<p>
			Az osztállyal az iskola előtt gyülekeztünk és 8.00 után már indultunk is Tardos felé, az első
			megállónkhoz. Ide egy rádiómúzeumot mentünk meglátogatni. A múzeum egy teljesen hétköznapi
			házban volt található, de belülről egyértelmű volt a különbség: a falak mentén végig mindenhol
			rádiók álltak. Pontosabban 131 darab működőképes rádióról van szó, amik a rádiózás első 50 évének
			történelmét és a technológia fejlődését mutatják be. Tárlatvezetőnk Tarnóczy András volt,
			akinek az otthonában álltunk éppen. Már gyerekkorában beleszeretett a rádiózásba, már fiatalon is készített saját rádiókat. 1991
			óta gyűjti a rádiókat, melyeket emberek adományoztak neki, így alakult ki ez a ma hatalmas
			gyűjtemény. Igaz, hogy Tardoson található, de 6 éve már a tatai Kuny Domokos Múzeumhoz tartozik, akik megvették Andrástól a gyűjteményt. Azonban megkérték, hogy ameddig még szeretné, ő fogadja a látogatókat. A látogatásunk során lehetőségünk volt meghallgatni többek között a legöregebb modell hangzását az abban a korban jellemző zeneélménnyel kombinálva. (Elég hangulatos volt)
		</p>
		<img class="mx-auto my-6 w-1/2" src="/img/radio1.jpg" alt="Rádiók" />
	</article>
</div>
